# GreekLUG InfoBox

Στο αποθετήριο περιέχεται ο κώδικας και πληροφορίες για το InfoBox Project του GreekLUG.

Το InfoBox λειτουργεί ως μία οθόνη πληροφοριών για τους επισκέπτες του GNU/Linux Lab Θεσσαλονίκης, εμφανίζοντας χρήσιμες πληροφορίες οι οποίες ανακτώνται από ένα url/ιστοσελίδα.

## Υλικά - Στοιχεία

Η υλοποίηση του Infobox στηρίζεται σε:
* έναν μικροϋπολογιστή Raspberry Pi, 
* μία οθόνη με υποδοχή HDMΙ,
* τοπικό (ασύρματο) δίκτυο και 
* μία web πλατφόρμα στηριγμένη στο PHP Framework Laravel και την βάση δεδομένων MariaDB.


## Raspberry Pi - Λειτουργία Kiosk

Για την καρδιά του InfoBox επιλέχθηκε ο μικροϋπολογιστής **Raspberry Pi** και ειδικότερα το μοντέλο Raspberry Pi 3 Model B, καθώς προσφέρει την δυνατότητα ασύρματης σύνδεσης δικτύου μέσω WiFi.

Ως λειτουργικό σύστημα εγκαταστάθηκε το **Raspbian**, το οποίο είναι το επίσημο υποστηριζόμενο λειτουργικό σύστημα του Raspberry Pi Foundation και στηρίζεται στην διανομή GNU/Linux Debian.

Στα πλαίσια λειτουργίας του Raspberry Pi χρειάζεται να υπάρχουν τα τυπικά προαπαιτούμενα στοιχεία, όπως:
* μία κάρτα SD ελάχιστου μεγέθους 8GB για την εγκατάσταση του συστήματος,
* τροφοδοτικό για το Raspberry Pi, και
* ένα καλώδιο HDMI μικρού μήκους

Για τα πρώτα βήματα της εγκατάστασης και ρύθμισης χρειάζεται επίσης ένα πληκτρολόγιο και ένα ποντίκι με σύνδεση usb.
Μετά την ρύθμιση αυτά μπορούν να αφαιρεθούν καθώς το InfoBox θα εμφανίζει αυτόματα το επιθυμητό web περιεχόμενό.

### Εγκατάσταση Raspbian

Ξεκινάμε με την εγκατάσταση του Rasbian στην κάρτα SD μας. Ως αρχικό βήμα κατεβάζουμε την εικόνα του λειτουργικού συστήματος από το url https://www.raspberrypi.org/downloads/raspbian/ και συγκεκριμένα την πλήρη έκδοση που αναφέρεται ως "RASPBIAN STRETCH WITH DESKTOP Image with desktop based on Debian Stretch".

"Καθώς το αρχείο λήψης είναι σε συμπιεσμένη μορφή **.zip** (πχ *2018-04-18-raspbian-stretch.zip*) θα πρέπει να το αποσυμπιέσουμε ώστε να εξάγουμε το αρχείο της εικόνας σε μορφή **.img** (πχ *2018-04-18-raspbian-stretch.img*). 

Στην συνέχεια γράφουμε την εικόνα δίσκου στην κάρτα SD. Αυτό μπορεί να γίνει, είτε με κάποια εφαρμογή όπως την [Etcher](https://etcher.io/) ή την [GNOME Disks](https://wiki.gnome.org/Apps/Disks), είτε μέσω τερματικού εφόσον είμαστε εξοικειωμένοι με αυτό και την εντολή dd, πχ `dd bs=4M if=2018-04-18-raspbian-stretch.img of=/dev/sdc conv=fsync`.

